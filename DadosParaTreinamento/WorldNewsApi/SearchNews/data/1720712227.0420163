{"id": 231976850, "title": "Teknologi \u2018coal fire\u2019 ganti arang batu sebagai sumber tenaga", "text": "Oleh Chris Bishop KUCHING, 9 Jun: Kerajaan memperkenalkan teknologi \u2018coal fire\u2019 sebagai alternatif kepada penggunaan arang batu sebagai sumber tenaga. Timbalan Perdana Menteri Datuk Sri Fadillah Yusof berkata, ia adalah kaedah sesuai kerana arang batu mengeluarkan karbon yang tinggi. \u201cSebab itu menjelang tahun 2030 kita akan secara perlahan-lahan mengurangkan penggunaan arang batu. \u201cTetapi kita perkenalkam \u2018coal fire\u2019 iaitu arang batu dicampur dengan bio jisim atau sumber lain yang lebih mesra alam,\u201d katanya. Fadillah berkata demikian di Majlis Penangguhan Regatta Sejijak 2024 di sini, hari ini. Tambah beliau, terlebih dahulu karbon yang dikeluarkan hendaklah disimpan supaya ia boleh diterima sebagai tenaga bersih. \u201cPada masa yang sama kita memang sudah mengambil tindakan untuk menyegerakannya,\u201d kata Fadillah yang juga Menteri Peralihan Tenaga Dan Transformasi Air. \u2014 DayakDaily", "summary": "Oleh Chris Bishop KUCHING, 9 Jun: Kerajaan memperkenalkan teknologi &#8216;coal fire&#8217; sebagai alternatif kepada penggunaan arang batu sebagai sumber tenaga. Timbalan Perdana Menteri Datuk Sri Fadillah Yusof berkata, ia adalah kaedah sesuai kerana arang batu mengeluarkan karbon yang tinggi. &#8220;Sebab itu menjelang tahun 2030 kita akan secara perlahan-lahan mengurangkan penggunaan arang batu. &#8220;Tetapi kita perkenalkam [&#8230;]", "url": "https://dayakdaily.com/teknologi-coal-fire-ganti-arang-batu-sebagai-sumber-tenaga/", "image": "https://i0.wp.com/dayakdaily.com/wp-content/uploads/2024/06/IMG_20240609_202553-e1717938048803.jpg?fit=800%2C597&ssl=1", "video": null, "publish_date": "2024-06-09 13:02:32", "author": "editorJY", "authors": ["editorJY"], "language": "en", "source_country": "my", "sentiment": 0.613}